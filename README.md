نظرات دهان به دهان ، ارتباطی غیررسمی که بین مصرف کنندگان در مورد کالاها یا خدمات خاصی رخ می دهد و به عنوان یکی از مهمترین منابع اطلاعات در لحظه تصمیم گیری برای خرید یا استفاده از یک خدمت می باشد.
با پیشرفت فناوری های مربوط به اینترنت، نظرات دهان به دهان مبتنی بر گستره وب یا نظرات دهان به دهان الکترونیکی  به طور گسترده ای در دسترس هستند.
امروزه، مشتریان قادر به انتشار افکار، نظرات، و احساساتشان در مورد محصولات و خدمات برخط چه به صورت ارسال از طریق ایمیل به سازمان مربوطه یا از طریق نوشتن در بلاگ ها هستند.
یکی از موارد استفاده از نظرات دهان به دهان الکترونیکی تحلیل رضایتمندی و نارضایتی مشتریان استفاده کننده از محصول یا خدمات می باشد.
رضایتمندی مشتریان را می توان یک ارزیابی مبتنی بر مقایسه بین تجربه مشتری و انتظارات اولیه آنها دانست.
رضایتمندی مشتریان نقش مهمی در ارتقای تقاضای خدمت بازی می کند که می تواند منجر به بهبود درآمد های مالی و کارآیی بهتر گردد.
بر اساس مطالعاتی انجام گرفته شده، می توان از ناامنی، برآوردن نشدن انتظارت، کیفیت پایین خدمت به عنوان عواملی که باعث نارضایتی مشتریان می شود، نام برد.
نارضایتی مشتریان دریافت کننده خدمت، می تواند متاثر از احساس خشم و پشیمانی باشد که عواقب منفی، از جمله رفتار اعتراض گونه و نظر دهان به دهان الکترونیکی منفی، در بر خواهد داشت.
بنابراین مشخص کردن منبع نارضایتی مشتری اولین قدم در جهت کاستن آن است.
قدم بعدی پیاده سازی استراتژی بازیابی است که باعث ارتقای خدمت و وفاداری مشتری می شود.
 نظرات متنی کاربران، داده های غیر ساختار یافته ای هستند که معمولا به زبان خاصی تعلق دارند و از قواعد نحوی و دستوری خاصی پیروی می کنند، هر بخش از داده متن – یک کلمه ساده، جمله یا سند متنی- بیشتر مواقع به یک زبان طبیعی بر می گردد.
یک زبان طبیعی توسعه و ارتقاء یافته توسط انسان از طریق استفاده طبیعی و ارتباطات می باشد نه مانند زبان های برنامه نویسی که به طور مصنوعی قاعده مند و ساختار یافته ایجاد شده اند.
برای فهمیدن و تجزیه و تحلیل زبان های طبیعی، از روش "متن کاوی" استفاده می شود.
متن کاوی یک روش تحلیل و پردازش است که به منظور استخراج اطلاعات با کیفیت و کاربردی از داده های متنی مورد استفاده قرار می گیرد.
متن کاوی از روش ها و تکنیک های پردازش زبان طبیعی، بازیابی اطلاعات و یادگیری ماشین، به منظور تجزیه داده های متنی غیر ساختار یافته به داده های ساختار یافته و استخراج الگوها از آن داده ها، استفاده می کند.
این روش از مجموعه روش های یادگیری ماشین، زبانی، و آماری تشکیل شده است که به منظور مدل کردن و استخراج اطلاعات از متن مورد استفاده قرار می گیرند که در مرحله نخست این اطلاعات برای نیاز های تحلیلی از جمله تحلیل هوشمند، توصیفی، اکتشافی و پیشگویانه کسب و کار مورد استفاده قرار می گیرد.
از جمله روش های متن کاوی می توان به دسته بندی متن، خوشه بندی متن، خلاصه سازی متن، تحلیل احساسات یا عقیده کاوی، استخراج و تشخیص موجودیت و تحلیل شباهت و مدل سازی رابطه ای نام برد.
روشی که قرار است در این مطالعه مورد توجه قرار گیرد روش عقیده کاوی یا تحلیل احساسات است که به معنی پیدا کردن احساس یا حالت گفتار (مثبت، منفی یا خنثی) در متون می باشد که از آن می توان برای تحلیل رضایتمندی یا نارضایتی مشتریان استفاده کرد.
در این مطالعه قرار است با استفاده از روش های عقیده کاوی به تحلیل رضایتمندی و نارضایتی مشتریان رستوران های کشور ایران بر اساس نظرات الکترونیکی و با بررسی تاثیر شاخص های جمعیت شناسی (سن، جنسیت، مکان جغرافیایی و ...
)، که از طریق پروفایل کاربر به دست می آید، پرداخته شود.
اکثر مطالعاتی که در این زمینه تا کنون صورت گرفته است بیشتر در مورد خدمات هتل ها بوده است و نیز تا کنون تاثیر شاخص های جمعیت شناسی مشتریان بر رضایتمندی و نارضایتی مورد بررسی قرار نگرفته است.
پایگاه داده ای که در این مطالعه مورد استفاده قرار گرفته است، پایگاه داده شرکت فیدیلو می باشد که به مدت 9 سال نظرات و بازخوردهای کاربران را برای 5000 رستوران و کافی شاپ در سرتاسر کشور جمع آوری کرده است، در این پایگاه داده 35000 هزار نظر وجود دارد که از طریق 3000 هزار کاربر فعال بدست آمده است.
د - اهمیت و ضرورت انجام تحقيق (شامل اختلاف نظرها و خلاءهاي تحقيقاتي موجود، ميزان نياز به موضوع، فوايد احتمالي نظري و عملي آن و همچنين مواد، روش و يا فرآيند تحقيقي احتمالاً جديدي كه در اين تحقيق مورد استفاده قرار مي‏گيرد: با توجه به اینکه نظرات دهان به دهان الکترونیکی  به عنوان یکی از مهترین منابع اطلاعات در لحظه تصمیم گیری برای خرید یا استفاده از یک خدمت برای مشتریان می باشد، تحلیل این نظرات بسیار ضرروی و مورد توجه بوده است، با تحلیل اینگونه نظرات و بررسی رضایتمندی و نارضایتی مشتریان می توان به مدیران رستوارن ها کمک کرد تا تصمیمات بهتری در حوزه کسب و کار خود بگیرند که می تواند منجر به بهبود کیفیت خدمات، افزایش تقاضاء و در آمد های مالی باشد.
از دیگر مزایایی این تحقیق می توان به بررسی تاثیرات جمعیت شناسی به منظور تحلیل و دسته بندی نظرات مشتریان اشاره کرد که تا کنون مورد توجه نیز قرار نگرفته است.
 ه- مرور ادبیات و سوابق مربوطه (بيان مختصر پیشینه تحقيقات انجام شده در داخل و خارج کشور پيرامون موضوع تحقیق و نتايج آنها و مرور ادبیات و چارچوب نظري تحقیق): نظرات دهان به دهان الکترونیکی مورد توجه بسیاری از محققان بازاریابی قرار گرفته است.
ضرورت فناوری اطلاعات و ارتباطات نوع جدیدی از نظرات دهان به دهان را تحت عنوان نظرات دهان به دهان الکترونیکی معرفی کرده است.
نظرات الکترونیکی دهان به دهان به "هر گزاره مثبت و منفی مشتریان در مورد یک شرکت یا محصول که قابل دسترس برای تعداد زیادی از مردم و سازمان ها از طریق اینترنت باشد" گفته می شود.] 1و3[ نظر مثبت نشان دهنده رضایت مشتری و نظر منفی بیان کننده نارضایتی آن هاست.
رضایتمندی مشتریان را می توان یک ارزیابی مبتنی بر مقایسه بین تجربه مشتریان و انتظارات اولیه آنها دانست، در حالی که می توان از ناامنی، برآوردن نشدن انتظارت، کیفیت خدمت به عنوان فاکتورهای که باعث نارضایتی مشتریان می شود ، نام برد.
مشخص کردن نوع و اهمیت عواملی که منجر به رضایتمندی و نارضایتی در نظرات متنی می شود، اولین قدم برای استفاده کردن نظرات دهان به دهان الکترونیکی توسط مدیران برای افزایش تقاضاء و بهبود درآمدهای مالی می باشد.] 2و4و5[ با افزایش حجم و تنوع سندهای متنی دیجیتال، روش های متن کاوی به منظور کشف دانش بسیار ضروی شده است.
متن کاوی را می توان مجموعه ای از روش ها دانست که برای تحلیل داده های غیر ساختار یافته و کشف الگو های ناشناخته مورد استفاده قرار می گیرد.] 6 [متن کاوی به طور گسترده ای در صنایع و سازمان ها به منظور تصمیم گیری بهتر استفاده می شود.
در واقع این تحلیل به بررسی، پاک سازی و تبدیل داده ها می پردازد تا اطلاعات کاربردی را استخراج کند و از این اطلاعات در تصمیمات مرتبط به کسب و کار استفاده کند.] 10 [ در متن کاوی برای پیش پردازش متن، که متن یک زبان طبیعی را به ساختار قابل پردازش تبدیل می کند، از روش های پردازش زبان طبیعی  استفاده می شود.
ایده اصلی پردازش زبان طبیعی طراحی و توسعه یک سیستم کامپیوتری است که بتواند زبان طبیعی انسان را تجزیه، تحلیل و قابل فهم کند.] 8و9[ از فازهای مهم پردازش زبان طبیعی می توان به سه فاز مدل سازی زبان، بر چسب زنی اجزای کلام  و تجزیه از پایین به بالا  اشاره کرد.
یکی از معروف ترین روش های مورد استفاده در متن کاوی برای بدست آوردن نظرات منفی و مثبت روش عقیده کاوی یا تحلیل احساسات  می باشد.
روش تحلیل احساسات از پردازش زبان طبیعی، تحلیل متن و روش های محاسباتی برای خودکار کردن استخراج و دسته بندی جملات استفاده می کند.
عقیده کاوی تبدیل به یکی از داغ ترین مباحث تصمیم گیری شده است.
هدف اصلی عقــیده کاوی تحلیل نظرات و درجه بندی احساسات می باشد.] 7 [ روش عقیده کاوی با انواع روش چالش ها مانند شناسایی شی، دسته بندی گرایش نظرات و استخراج ویژگی ها  سر و کار دارد.
معمولا تحلیل احساسات می تواند توسط یادگیری با نظارت و بدون نظارت مانند دسته بندی کننده بیز ساده، شبکه های عصبی، ماشین بردار پشتیبانی انجام گیرد.
در میان این روش ها، ماشین بردار پشتیبانی به عنوان راه حل مناسب تری برای تحلیل احساسات مورد استفاده قرار می گیرد.
به طور کلی می توان سیستم های عقیده کاوی را به سه روش، یادگیری ماشین، مبتنی بر واژگان و مبتنی بر هستی شناسی  تقسیم کرد؛ الگوریتم های یادگیری ماشین می توانند به عنوان ترکیبی از روش ها به منظور شناسی الگوهای موجود در مجموعه ای از داده های مورد استفاده قرار گیرند که باعث می شود الگو های ناشناخته شده ای به دست آیند که برای پیش بینی داده های آینده به منظور تصمیم گیری در شرایط عدم قطعیت مورد استفاده قرار گیرند.
رویکرد های مبتنی بر واژگان به عنوان راحت ترین  راه برای تحلیل احساسات مورد استفاده قرار می گیرند.
دیکشنری های مثل WordNet و SentiWordNet به طور عمومی در دسترس هستند.
رویکرد مبتنی بر هستی شناسی به شفافیت مفاهیم در حوزه کاری و همچنین روابط بین مفاهیم کمک می کند.
در بین تمامی روش ها روش هستی شناسی بهترین روش برای تحلیل احساسات است، هستی شناسی در ساختاری درختی تشکیل می شود.
این ساختار می تواند به وسیله چندین زبان هستی شناسی مانند OWL و RDF توسعه پیدا کند.] 10 [
